# Project organisatie

Het eerste deel van deze workshop gaat over project organisatie. Het gaat niet over de gehele organisatie van een
project, maar met name over het (digitaal) organiseren van data. Het opstellen van een duidelijke projectstructuur kost
in het begin wat extra tijd, maar kan over de gehele duur van een project veel tijd besparen. Daarbij komt dat het ook
makkelijker is om samen te werken aan een project wanneer deze netjes is georganiseerd en het makkelijker te 'managen'
is voor jezelf, vooral als je na een aantal maanden weer iets uit het project nodig hebt of als je meerdere projecten 
tegelijk hebt lopen: een investering waar je dus ook zelf veel profijt van hebt.

Veel onderzoeksprojecten maken geen gebruik van uitgebreide database systemen omdat het onderzoek vaak 'kleinschalig' 
is, wendbaar moet blijven, en niet in productie hoeft te draaien. Dit hoofdstuk gaat dan ook uit van een behapbare 
hoeveelheid data. Voor hele grote datasets gelden over het algemeen andere regels en kan men het best overleggen met 
IT om tot een juiste oplossing te komen. De content onder dit hoofdstuk kan daarom worden samengevat als 'goed 
genoeg research data management', omdat het een pragmatische aanpak is die geschikt is voor de meeste projecten, en als
knipoog naar de paper van Wilson [^Wilson] waarop de content is gebaseerd.

We gaan in op de volgende thema's over project organisatie:

- Good practices
- Het organiseren van mappen
- Het organiseren van files



[^Wilson]: Wilson G, Bryan J, Cranston K, Kitzes J, Nederbragt L, Teal TK. Good enough practices in scientific 
computing. PLoS computational biology. 2017 Jun 22;13(6):e1005510. https://doi.org/10.1371/journal.pcbi.1005510